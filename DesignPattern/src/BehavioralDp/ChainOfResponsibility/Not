Sorumluluk zinciri kalıbı sisteme gönderilen bir isteğin (komut) hangi nesne tarafından cevaplanması
gerektiğini bilmediğimiz durumlarda ya da isteği yapan nesne ve servis sağlayan nesne arasında sıkı
bir bağ oluşmasını engellememiz gerektiğinde kullanılmaktadır. Bu tasarım kalıbında servis sağlayan
ilgili tüm nesneler birbirleriyle ilişkili hale getirilir. Bir nesne zincirdeki kendinden sonraki
nesneyi tanır ve isteğe cevap veremediği durumda, kendinden sonraki nesneye iletir. Bu işlem,
zincirde bulunan doğru servis sağlayıcı nesneyi bulana kadar devam eder.